डि.भी र पि.आर.ले प्रश्न चिन्ह गर्छ,<br>
फेरी ग्याँस र तेल, पारवहन अधिकारले उम्लन्छ,<br>
२० औँ र ४० औँ लाखलाई भोटर वनाउँदा चिर निन्द्रामा सुते झै,<br>
कुम्भ कर्ण निन्द्रामा लम्पसार पर्छ।<br>

कहिले सुस्तामा व्यूझन्छ, त कहिले लिपुलेक<br>
त्यान्द्राको निद्रामा झैं, कहिले काँहि बरवराउँछ,<br>
पूर्वमा टिस्टाको गाथाहरु र विर गोर्खालीको नाम <br>
कास्मिरको वोडरमा, लम्पसार पर्छ।<br>

कहिले टनकपुर, गडण्की, कोशी, कर्णालीको  <br>
सुसाईमा सुसाउँछ। <br>
विरहरुको गाथा गाउँदै, <br>
भृकुटी र सीताको इतिहास पढ्दैँ, <br>
मेरो राष्ट्रबाद। <br>

पृथ्वीनारायणलाई साम्राज्यवादी भन्दै, <br>
नेपाली भाषालाई खस ब्राहमण भाषा भन्दै, <br>
दौरा सुरवाललाई कुनामा थन्काएर, <br>
संस्कृती र परम्परालाई गर्व गर्न नसकेर,  <br>
मेरो राष्ट्रबाद।<br>

केवल, ग्याँस र तेलमा उम्लेर आको छ,  <br>
सयौँ सोषित, पिडितका आवाजमा मरेको,  <br>
मेरो राष्ट्रबाद|<br>

एक आपसमा विभाजनका रेखाहरु बढाउदै।<br>
समाजवादी उन्मुख राष्टवाद अघी आको छ ? <br>
यो वुर्जुवा राष्ट्रवाद, श्रीफ वुर्जुवा राष्ट्रवाद। <br>